## Проекти/Домашни за ООП практикум ИС 2013/2014 ##
---
### Проект 1: Command Line Utilities - *нечетни номера*

Този проект представлява серия от инструменти с които ще се обработват текстови и бинарни файлове. Обработката на текстовите файловете ще включва филтриране на съдържанието по дадени критерии, търсене и сортиране. Ще има включени инструменти за четене и писане във файлове по зададени параметри. Инструментите ще са подходящо направени, така че да позволяват използването на няколко от тях едновременно върху едни данни (файл). Например прочитане на текстов файл и извеждане на всички редове от него, които съдържат определен низ, след което записване на получения резултат в друг файл или извеждане на конзолата.


**Домашно 1.** Напишете клас представящ филтър, който предоставя възможността да се чете вход от конзолата до край на файл ([ctrl] + D/Z). След това може да изведе последователно тези от прочетените редове, в които се съдържа избрана дума. Преценете какви член функции и член данни трябва да има този клас. Демонстрирайте използването му в кратка main функция.

**Домашно 2.** Напишете клас представящ подредена поредица от филтри (FilterChain). Класът ще трябва да може се инициализира с поток за писане и поток за четене. Класът предоставя възможност да се запише филтрираното съдържание от входния поток, преминало последователно през всички филтри, в изходния поток. Добавете подходящи методи за добавяне и премахване на филтрите от класа. Този клас трябва да може да се записва (сериализира) и чете (десериализира) от бинарен файл. Документирайте кода по подходящ начин (коментари + описания).

**Домашно 3.** В това домашно ще трябва да предефинирате изброените оператори за съответния клас, както поне още 4 които не са изброени за класа FilterChain.

За клас Filter, следните оператори:
    
    operator=  - стандартен
    operator== - сравнява два филтъра по стринга който филтрират
    operator!= - обратното на ==
    operator<< - записва низът за филтриране в поток (низ за филтриране - това което се филтрира от текста)
    operator>> - чете си низът за филтриране от поток (низ за филтриране - това което се филтрира от текста)
    operator+= - десен аргумент char добавя аргумента към края на низът за филтриране
    operator+= - десен аргумент char* добавя дадения низ към края на низът за филтриране
    operator|  - два аргумента Filter връща FilterChain съставен от аргументите си

За клас FilterChain, следните оператори:

    operator=  - стандартен
    operator== - сравнява само филтрите, но не и подредбата (равни FilterChain-ове дават еднакъв резултат при еднакъв вход)
    operator!= - обратното на == (различни FilterChain-ове дават различен резултат при различен вход)
    operator+= - добавя Filter към класа
    operator|  - ляв аргумент FilterChain, десен - Filter - връща FilterChain с добавен десния аргумент
    operator+  - два аргумента FilterChain - връща нов, с филтрите от аргументите без повторение
    operator-= - десен аргумент char*, премахва всички филтри който филтрират подадения низ
    operator[] - десен аргумент int връща филтър на позиция подаденото число
    operator[] - десен аргумент char* връща филтър филтриращ подадения низ

Документирайте и подреждайте кода си.

**Домашно 4.** Сложете следните класове в подходяща йерархия с наследяване:

* WordFilter - досегашният филтър който пропуска редове които съдържат дадена дума
* EncodeFilter - криптира/кодира входен текстов файл по избран от вас начин
* DecodeFilter - декриптира/разкодира входен файл от направен с EncodeFilter
* CapitalizeFilter - променя първата буква на всяка дума в главна от входния текстов файл
* ZeroEscapeFilter
  * работи върху бинарни файлове
  * изхода на филтъра е бинарен
  * в изхода на филтъра не се съдържа byte със стойност 0x00/0
* ZeroUnescapeFilter
  * работи върху бинарни файлове направени от ZeroEscapeFilter
  * изхода е бинарен и е същият какъвто е бил преди да премине през ZeroEscapeFilter

Пояснения:
 1. ZeroUnescapeFilter прави обратният процес на ZeroEscapeFilter-а, той трябва да възтанови escpae-натото съдържание.
 2. Изхода на EncodeFilter-а може да е текстов или бинарен но DecodeFilter-а трябва да може да възтанови началното съдържание. Начинът по който кодирате или криптирате съдържанието може да е какъвто и да е, стига да е обратим.

---

### Проект 2: Игра с карти - *четни номера*

Целта на проектa ви е да реализирате походова игра с карти. Играта се играе от двама играчи, всеки от които притежава предварително зададено тесте. В тестето участват до 10 карти. Всяка карта притежава четири свойства - Атака, Живот, Необходима енергия, Умения (от 1 до 3 на брой). Победител се излъчва когато единия играч остане без карти. За изваждането на карта на "бойното поле" е необходима енергия. Играчите започват с опередена енергия и след всеки ход получават допълнителна такава. 

**Домашно 1.** Първата ви задача около този проект е да създадете клас карта. Той трябва да притежава горепосочените свойства като на този етап ще игнорираме уменията.
Необходимата енергия се пресмята по формулата Е = Ж/100 + А/20 (Е - необходима енергия, Ж - живот, А - атака). Класът трябва да притежава конструктор, копиращ конструктор
и деструктор. Останалите методи и член-данни трябва да бъдат избрани от вас. Демонстрирайте използването на този клас в кратка main функция.

**Домашно 2.** Имплементирайте нов клас Deck (тесте), които да съдържа масив от карти (произволен брой). За да кажем че тестето е валидно то трябва да съдържа поне 5 карти. Класа Deck трябва да има методи които му позволяват да се записва/инициализира във/от файл (бинарен), ако тестето е валидно. Освен това трябва да поддържате добавяне на нова, изтриване или промяна на съществуваща карта от тестето (респективно от файла). Същото така трябва да имате функция, която да записва 5-те най-добри карти по даден критерии в текстов файл (критерият ще се получава като аргумент на функцията). Ако е нужно допълнете класа карта с нови параметри и функции. Документирайте кода по подходящ начин (коментари + описания).

**Домашно 3.** 
За класа Card предефинирайте следните оператори:

 	operator= - присвояване на карата
 	operator== - проверява дали 2 карти имат еднакви параметри
 	operator!= - проверява дали поне едно поле на 2 карти е различно
 	operator<< - оператор за изход в поток
 	operator>> - оператор за вход от поток
 	operator+= - Приема десен аргумент число и увеличава текущата кръв на карата с него (кръвта не може да надминава максималната)
 	operator-= - Приема десен аргумент число и намалява текущата кръв на карата с него (кръвта не може да е отрицателно число)

За класа Deck предефинирайте следните оператори:

	operator= - пристояване на дек
	operator== - проверява дали два дека имат еднакви карти (без значение подредбата)
	operator!= - проверява дали в два дека има поне 1 различна карата или различен брой карти
	оperator < > <= >= - сравнява сборът от атака и живота на картите в двата дека
	operator<< - оператор за изход в поток
	оператор+ - приема карта и дек и връша дек с картите от дека и новата карта(независимо дали отляво седи картата или дека)
	оператор+ - приема два дека и връща нов дек с картите от двата
	operator+= - приема десен аргумент карта и я прибавя в дека
	operator+= - приема десен аргумент дек и прибавя всички карти от него в дека от ляво
	opertaor[] - приема аргумент цяло число n и въща указател към n-тата карта в дека
	
За класа Deck предефинирайте поне още четири оператора по ваше усмотрение.

**Домашно 4.** Съставете подходяща йерархия от наследяване на следните класове:

* BattleField - клас който представя поле което съдържа изиграните карти на двамата играчи. Картите се слагат на полето винаги в най-лявата свободна позиция. На полето всеки играч може да има неограничено количество карти. Ако някоя карта умре трябва всички карти от дясната й страна да се преместят с една позиция на ляво (в масива не трябва да има дупки). Умрялата карта отива в общ масив наречен гробище където се съхраняват всички умрели карти до момента.
* Класа BattleField трябва да може да бъде сериализиран в масив от байтове, който не трябва да съдържа байт избран при конструирането на BattleField-a.
* BattleField-a трябва да може да бъде конструиран чрез сериализирания байт масив като възстанови всички карти и тестета които са били в него преди сериализацията. Десериализацията трябва да става без нужда от знанието на игнорираният байт.
  * Байт (byte) > буква
  * Трябва да може да се сериализират произволно големи полета
* Имплементирайте клас Skill който представлява умение на карта. Всяко умение може да въздейства на една или повече карти (свои или противникови) които се намират на полето или в гробището. Класа Skill трябва да има метод, който приема като аргумент бойното поле, списък с позиците на картите върху който ще въздейства (както и други методи който усигуряват нормалното му функциониране).
* Имплементирайте поне 2 класа, който наследяват Skill И въздействат на собствени карти. Като умението на поне един от класовете действа на повече от 1 карта.
* Имплементирайте поне 2 класа, който наследяват Skill и въздействат на вражеските картиКато умението на поне един от класовете действа на повече от 1 карта.
* Имплементирайте клас, който извиква от гробището, призовават, или забраняват на карта да се завърне от гробището.
* Имплементирайте 2 класа, който се случват с някаква вероятност.
* Имплементирайте 2 класа, който въздейстават на поне 3 карти (противникови или собствени, като вие решете какво ще стане ако няма достатъчен брой карти на полето).

Атрибутите и въздействието на всички класове са по ваше усмотрение. Документирайте добре как точно се очаква, да се държат вашите умения, за да не стават недоразумения.


**Домашно 5.**

Създайте два нови типа карта:

* Карта Guard - докато е на полето противниковите карти са задължени да атакуват нея преди всички останали. Изключение правят специалните умения който си действат по нормалния за тях начин.
* Карта Аssasin - нанася 150% повече щети на картите който не са Guard.

Променете класа Card по подходящ начин така че да е възможно да поддържа до 3 различни умения.
Променете класа Deck така че да е възможно да се слагат карти от други типове.

Забележка: Цялата стара функционалност трябва да продължи да работи по начина, по който се очаква(конструктури, оператори, функции).

** За хората които са записали практикума. **

Срока на това допълнително задание е до деня на защитата.

 * Създайте клас Player който трябва да съдържа задължително Deck , точки живот и точки енергия.
 * Допълнете класа BattelField така че да съдържа двама играчи.
 * Имплементирайте механиката на битката при следните условия:
 * Играчите трябва да имат избор, коя карта да сложат(спрямо това дали имат достатъчно енергия за нея), вие решете как играча получава точките енергия.
 * Трябва да имат избор на всеки ход, кое умение на всяка карта да използват.(както и трябва да измислите начин не всички умения да са възможни за ползване на всеки ход).
 * Когато карта удари по играча му намаля точките живот. 
 * Ако героят остане без точки живот умира и другия играч печели принцесата.
 * Създайте база(файл) от карти от която всеки играч може да си състави свой Deck.
 * Трябва да поддържате Save и Load на играчи(тоест декове и т.н).
 * За всичко това създайте подходящ потребителско интерфейс, който да е удобен и лесен за ползване.











